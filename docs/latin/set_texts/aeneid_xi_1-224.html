---
layout: printable
title: Aeneid XI:1-224
author: Virgil
description: "NB: Verse presentation is being worked on."
tags:
    - Alevel
    - AS
    - Jun22
    - Latin
    - text
---
<p>Oceanum interea surgens Aurora reliquit: <br />
Aeneas, quamquam et sociis dare tempus humandis <br />
praecipitant curae turbataque funere mens est, <br />
vota deum primo victor solvebat Eoo.</p>
<p class="numbered">ingentem quercum decisis undique ramis <br />
constituit tumulo fulgentiaque induit arma, <br />
Mezenti ducis exuvias, tibi magne tropaeum <br />
bellipotens; aptat rorantis sanguine cristas <br />
tellaque trunca viri, et bis sex thoraca petitum</p>
<p class="numbered">perfossumque locis, clipeumque ex aere sinistrae</p>
<p>subligat atque ensem collo suspendit eburnum.</p>
<p>tum socios (namque omnis eum stipata tegebat</p>
<p>turba ducum) sic incipiens hortatur ovantis:</p>
<p>"maxima res effecta, viri; timor omnis abesto,</p>
<p class="numbered">quod superest; haec sunt spolia et de rege superbo</p>
<p>primitiae manibusque meis Mezentius hic est.</p>
<p>nunc iter ad regem nobis murosque Latinos.</p>
<p>arma parate, animis et spe praesumite bellum,</p>
<p>ne qua mora ignaros, ubi primum vellere signa</p>
<p class="numbered">adnuerint superi pubemque educere castris,</p>
<p>impediat segnisve metu sententia tardet.</p>
<p>interea socios inhumataque corpora terrae</p>
<p>mandemus, qui solus honos Acheronte sub imo est.</p>
<p>ite," ait, "egregias animas, quae sanguine nobis</p>
<p class="numbered">hanc patriam peperere suo, decorate supremis</p>
<p>muneribus, maestamque Evandri primus ad urbem</p>
<p>mittatur Pallas, quem not virtutis egentem</p>
<p>abstulit atra dies et funere mersit acerbo."</p>
<p>sic ait inlacrimans, recipitque ad limina gressum</p>
<p class="numbered">corpus ubi exanimi positum Pallantis Acoetes</p>
<p>servabat senior, qui Parrhasio Evandro</p>
<p>armiger ante fuit, sed non felicibus aeque</p>
<p>tum comes auspiciis caro datus ibat alumno.</p>
<p>cirum omnis famulumque manus Troianaque turba</p>
<p class="numbered">et maestum Iliades crinem de more solutae.</p>
<hr />