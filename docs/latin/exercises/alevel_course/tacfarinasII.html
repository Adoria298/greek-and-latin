---
title: Tacfarinas (2)
layout: printable
description: Tacfarinas tries again but, after an initial victory that shames the Roman cohort, he is defeated by a small force.
author: Tacitus, Annals 3.20-21 (adapted by OCR)
tags:
    - homework
    - AS
    - ALevel
    - textbook
    - classics
---
<p>I have already mentioned Tacfarinas' defeat in the previous summer.</p>
<p>proximo anno <span title="Tacfarinas, -atis m. - Tacfarinas">Tacfarinas</span> bellum in Africa <span title="renovo (I) - I renew">renovavit</span>. primo praedae causa impetus faciebat celeriores quam Romani punire possent; deinde <span title="vicus, -i m. - village">vicos</span> delebat; postremo cohortem Romanam aggredi ausus est. hanc cohortem ducebat <span title="Decrius, -i m. - Decrius">Decrius</span>, vir belli <span title="peritus, -a, -um +gen. - experienced in">peritus</span>. is milites suos pro castris instruxit ut in loco aperto pugnarent. ubi primo impetu hostium cohors pulsa est, ipse inter tela currens fugientes consistere iussit. tum, quamquam vulneratus est - oculus enim <span title="transfodio, -fodere, -fodi, -fossus - I pierce">transfossus erat</span> - hostes oppugnare coepit neque pugnare desiit donec relictus a suis cecidit.</p>
<p>de quibus postquam <span title="proconsul, -is m. - proconsul (provincial governor)">proconsul</span> certior factus est, propter <span title="dedecus, -oris n. - disgrace">dedecus</span> suorum iratissimus fuit. decimum igitur quemque illius cohortis <span title="sorte ductus, -a, -um - chosen by lot">sorte ductum</span> necavit. tam saeva erat haec poena ut paucis diebus parva manus miliitum easdem copias <span title="Tacfarinas, -atis m. - Tacfarinas">Tacfarinatis</span>, praesidium Romanum aggressas, fuderit. <span title="Tacfarinas, -atis m. - Tacfarinas">Tacfarinas</span>, qui post illam cladem exercitum Romanum vitare conabatur, oppida vicosque oppugnando magnam praedam adeptus est; quo onere lentius progrediens oppugnatus victus est.</p><table><tr><td>Tacfarinas, -atis m.</td><td>Tacfarinas</td></tr><tr><td>renovo (I)</td><td>I renew</td></tr><tr><td>vicus, -i m.</td><td>village</td></tr><tr><td>Decrius, -i m.</td><td>Decrius</td></tr><tr><td>peritus, -a, -um +gen.</td><td>experienced in</td></tr><tr><td>transfodio, -fodere, -fodi, -fossus</td><td>I pierce</td></tr><tr><td>proconsul, -is m.</td><td>proconsul (provincial governor)</td></tr><tr><td>dedecus, -oris n.</td><td>disgrace</td></tr><tr><td>sorte ductus, -a, -um</td><td>chosen by lot</td></tr></table>