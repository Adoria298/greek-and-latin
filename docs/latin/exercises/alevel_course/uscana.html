---
title: Uscana
layout: printable
description: The people of Uscana trick the Roman general Claudius into recklessly attacking the city during the night.
author: Livy, 43.10 (adapted by OCR)
tags:
    - homework
    - AS
    - ALevel
    - textbook
    - classics
---
<p>The city of Uscana had ten thousand citizens and a small garrison of Cretans.</p>
<p>ex illa urbe nuntii ad Claudium, imperatorem Romanum, <span title="clam - secretly">clam</span> venerunt. hi nuntiaverunt, si propius copias admovisset, paratos fore homines, qui <span title="prodo, prodere, prodidi, proditus - to betray">proderent</span> urbem; deinde non solum ipsum amicosque, sed etiam milites praedam adepturos esse. ita spes addita est <span title="cupiditas, -atis, f. - greed">cupiditati</span> Romanorum. Claudius ne <span title="obses, obsidis, m. - hostage">obsidibus</span> quidem retentis profectus, castra duodecim <span title="mille passus, -uum, m. pl. - mile">milia passuum</span> ab urbe posuit. media nocte, mille fere militibus ad praesidium castrorum relictis, ceteros Uscanam duxit. per noctem iter facientes longo agmine <span title="effundo, effundere, effudi, effusus - to spread out">effusi sunt</span>. cum urbi appropinquarent, nullos armatos in muris viderunt. subito tamen e duabas simul portis erumpitur; et clamori erumpentium additus est ingens <span title="strepitus, -us, m. - din, noise">strepitus</span> e muris ortus <span title="ululo, ululare, ululavi, ululatus - to howl, shriek">ululantium</span> mulierum cum <span title="crepitus, -us, m. - clashing, rattling">crepitu</span> undique <span title="aes, aeris, n. - bronze">aeris.</span> Romani tam perterriti erant ut non possent primum impetum sustinere. plures fugientes quam pugnantes occisi sunt. itaque vix duo milia hominum cum ipso legato in castra ad salutem perfugerunt.</p>