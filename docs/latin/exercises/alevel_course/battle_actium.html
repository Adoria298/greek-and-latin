---
title: The Battle of Actium
layout: printable
description: Caesar (i.e. Octavianus) defeats Antony and Cleopatra (the queen of Egypt) in the battle of Actium.
author: Velleius Paterculus, History of Rome 2.85-87 (adapted by OCR)
tags:
    - homework
    - AS
    - ALevel
    - textbook
    - classics
---
<p>Before the great battle Caesar's admiral Agrippa had seized much of Greece and twice defeated the fleet of the enemy.</p>
<p>dies maximi proelii advenit, quo Caesar Antoniusque productis <span title="classis, -is f. - fleet">classibus</span> proelium commiserunt: alter pro salute, alter in <span title="ruina, -ae f. - ruin">ruinam</span> <span title="orbis terrarum, orbis terrarum m. - the world">orbis terrarum</span> pugnavit. ubi coeptum est certamen, in <span title="classis, -is f. - fleet">classe</span> Caesaris fuerunt dux, <span title="remex, remigis m. - rower, oarsman">remiges,</span> milites; in altera <span title="classis, -is f. - fleet">classe</span> fuit nihil praeter milites. prima fugit Cleopatra, deinde Antonius: is enim comes esse maluit fugientis reginae quam pugnantium militum suorum: imperator, qui in <span title="desertor, -oris m. - deserter">desertores</span> <span title="saevio, saevire, saevii - I am furious, angry">saevire</span> debuerat, <span title="desertor, -oris m. - deserter">desertor</span> ipse sui exercitus factus est. milites tamen eius diu et ad mortem fortiter pugnaverunt, quamquam de victoria desperabant. Caesar, eis persuadere cupiens, rogabat pro quo et cum quo pugnarent. illi tandem, cum diu pro duce absenti pugnavissent, inviti arma deiecerunt. Caesar eis vitam <span title="venia, -ae f. - mercy, forgiveness">veniam</span>que promisit: nec quisquam interfectus est. haud multo post Caesar Antonium reginamque <span title="Alexandria, -ae f. - Alexandria (a city in Egypt)">Alexandriam</span> secutus est, ut finem belli faceret. Antonius se ipse sine mora interfecit; tum Cleopatra <span title="aspis, -idis f. - asp (a poisonous snake)">aspidis</span> in cubiculum inlatae <span title="venenum, -i n. - venom, poison">veneno</span> mortua est.</p>